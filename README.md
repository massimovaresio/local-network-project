# local-network-project
Progettazione di una rete LAN aziendale - Corso Tecnico Sistemista di Reti

## Descrizione del progetto
I due progetti allegati sono stati realizzati nell'ambito delle prove di esame del corso di **Tecnico e sistemista di reti** che ho frequentato presso il centro [Enaip Piemonte di Cuneo](https://www.enaip.piemonte.it/page/corsi/corso/TECNICO-SISTEMISTA-DI-RETI__23378____.html) (Italia).
Il contesto generale prevede la realizzazione e configurazione di una rete locale LAN aziendale nel rispetto delle condizioni specificate dal testo di esame (*qui omesse per fini di riservatezza*).

## Il corso
Il Tecnico sistemista di reti si occupa dell’installazione, configurazione, gestione (manutenzione, aggiornamento e monitoraggio) di reti informatiche e di telecomunicazioni, o di uno o più sottosistemi di un sistema informatico (es. sistema operativo, database, server, stampante ecc..).
I principali compiti di un sistemista sono quindi di:
- installare e configurare nuovo hardware/software sia lato client (host) che lato server;
- eseguire configurazioni di sistema opportune o desiderate;
- porre rimedio ai problemi/guasti tramite tecniche di troubleshooting;
- rendere costantemente disponibili i servizi associati al sistema a favore degli utenti;
- pianificare e verificare la corretta esecuzione di operazioni cicliche come ad es. backup, manutenzione ordinaria, aggiornamenti;
- collaborare con le altre funzioni aziendali in un’ottica di miglioramento continuo;
- rispondere alle esigenze della direzione della struttura gestita (azienda, ente pubblico, associazione, ecc.) (es. vincoli prestazionali e di affidabilità, rispetto di policy di sicurezza ecc...).

*Il progetto e tutta la documentazione allegata sono tutelati dalla legge sul diritto d’autore (Legge 633/1941); il materiale può essere utilizzato nei termini di licenza 
[CC BY-NC-ND 4.0](https://creativecommons.org/licenses/by-nc-nd/4.0/).* 
